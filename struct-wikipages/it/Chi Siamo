==Cos'è WikiToLearn?==
WikiToLearn nasce a Settembre 2015, dalla necessità di un gruppo di studenti dell'Università di Milano Bicocca  di condividere i loro appunti per prepararsi ad un esame.

Legalmente rappresentata da KDE e.V., e parte di KDE, WikiToLearn nasce come una comunità no-profit e progetto open source, che mira a fornire libri di testo liberi e collaborativi con l'aiuto del mondo dell'Università e dell'Accademia.

==Chi sono i WikiToLearn-ers?==
La comunità di WikiToLearn è fatta da studenti, ricercatori, professori e chiunque intenda supportare la diffusione del sapere libero. Gli studenti possono iniziare a scrivere i loro appunti in modo collaborativo, integrandoli e revisionandoli per ottenere la miglior qualità possibile. I professori ricevono un feedback diretto grazie alla possibilità di controllare la correttezza e la completezza degli appunti presi dai loro studenti durante le lezioni.