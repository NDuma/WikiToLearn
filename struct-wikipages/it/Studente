Sei uno studente e vuoi partecipare a WikiToLearn? Nulla di più semplice! Abbiamo pensato ad alcune forme con cui tu possa partecipare al meglio. Quelle qui sotto solo linee guida, ma possono esserti utili per capire come lavorare al meglio.

Sicuramente hai già degli '''appunti''' che forse però sono poco comprensibili, incompleti o male organizzati. Perché non rielaborarli in una versione migliore e condividerli su WikiToLearn?
Oltre ad imparare scrivendo, avrai sempre a disposizione un comodo testo, chiaro e completo su cui sarà più facile studiare!
Partecipando a WikiToLearn entrerai a far parte di un grande progetto di scrittura di testi liberi, in cui moltissimi altri utenti contribuiscono alla raccolta di appunti, sia creandone di nuovi sia migliorando quelli già esistenti.

== Fase 1: Per cominciare ==
Iniziamo da quello che hai già scritto: hai degli appunti particolarmente ben fatti che ti piacerebbe condividere?
* Se il corso non esiste ancora su WikiToLearn '''[[Manual/Core concepts: Course|crealo]]'''.
* Se esiste ma non esistono ancora i capitoli che vuoi trattare '''[[Manual/Core concepts: Section|scopri come aggiungerli]]'''.
* Se vuoi creare versioni parallele di capitoli già esistenti, prima di tutto verifica che tu non possa già sistemare e correggere quelli che già ci sono. Generalmente cerchiamo di evitare di duplicare corsi o lavoro, ove possibile, ma se credi di avere nuove proposte, siamo estremamente favorevoli a sperimentare nuove idee direttamente sul campo.
* Se esiste già tutto, e non ti senti in grado di creare qualcosa di nuovo, semplicemente stampa i capitoli già presenti e studiaci sopra! Non esiste niente come uno studio approfondito per potere trovare anche il più piccolo errore!

Se hai già battuto i tuoi appunti in LaTeX, non disperare, abbiamo realizzato un convertitore in grado di importare la tua dispensa. Per sapere come importare il tuo testo, [[Manual/Importing from LaTeX|leggi qui]].

Se stai cominciando per la prima volta a scrivere su WikiToLearn, ecco la nostra [[Manual|guida]].

== Fase 2: Coinvolgi il tuo gruppo ==
Prendere appunti da solo dopo un po’ è noioso! Crea dei gruppi con i tuoi amici e provate ad organizzarvi per prendere insieme gli appunti di un corso.

Una strategia che spesso funziona è quella di trovare 3/4 amici e dividersi le lezioni in base al calendario, scrivendole e rivedendole a turno. Con meno di due ore a settimana avrete una bellissima copia delle lezioni, migliore di un libro di testo, e ottimizzerete il vostro tempo studio.

== Fase 3: Spargi la voce ==
Non è finita qui! Sei un rappresentante? Fai parte di un’associazione studentesca?
Parlane agli altri studenti! Sarai sorpreso di quanti tra loro non vedevano l’ora di trovare qualcosa come WikiToLearn. Poniti come punto di riferimento mostrando come si lavora su wiki e prima di quanto tu creda avrai dato il via al gruppo della tua università.
Introduci WikiToLearn anche ai tuoi professori che potranno migliorare i tuoi appunti e pubblicare le loro dispense.
Sarà un guadagno per te e per gli altri!
