Siamo felici di averti qui! Le tue competenze sono fondamentali per migliorare la qualità del materiale su WikiToLearn rendendolo affidabile e completo.
== Fase 1: Per cominciare ==
Perché non cominciare dalle tue principali aree di interesse o di ricerca?
Cerca se sul sito sono presenti delle note riguardanti quegli argomenti, controllale, correggile e segnalalo (quando le hai riguardate) in modo da aumentare il punteggio affidabilità della pagina.
Per scoprire come intervenire sulle pagine tieni sotto mano '''[[WikiToLearn_Manual|questa guida]]'''.

Se, invece, non esiste ancora del materiale in uno dei tuoi campi d’interesse, '''[[WikiToLearn_Manual/How_to_write_a_topic|crea tu un nuovo corso o aggiungi capitoli]]''' in un  corso già esistente.

Nel caso tu abbia già scritto qualcosa in LaTeX, abbiamo realizzato un convertitore in grado di importare la tua dispensa! Per sapere come importare il tuo testo, '''[[WikiToLearn_Manual/LaTeX_materials_on_wiki|leggi qui]]'''.

== Fase 2: Coinvolgi i tuoi studenti ==
La collaborazione tra te e i tuoi studenti su WikiToLearn ha un potenziale unico sia per loro sia per te sia per WikiToLearn: cogli l’occasione di contribuire una grande quantità di contenuto libero per tutto il mondo!

Gli studenti consolideranno le loro conoscenze scrivendo gli appunti in modo organizzato e, grazie alle tue correzioni, avranno la possibilità di creare dei veri e propri libri esaustivi e in evoluzione.

Revisionare gli appunti dei tuoi studenti ti aiuterà, inoltre, a restare sempre al corrente rispetto alla comprensione delle tue lezioni, fornendoti un utile feedback sulla loro efficacia. Potrai così personalizzare le spiegazioni in modo da ottimizzare il percorso educativo.

Le risorse di WikiToLearn sono in continua crescita grazie al contributo sempre maggiore di ricercatori e professori che, come te, collaborano per rendere fruibile liberamente materiale didattico, affidabile e completo.

== Fase 3: Spargi la voce ==
Non limitarti ad adottare il progetto nelle tue classi: invita i tuoi colleghi e le istituzioni di cui fai parte a collaborare con te e a diffondere l’utilizzo del progetto.
Costruendo una rete sempre più estesa, sia la quantità che la qualità del materiale disponibile cresceranno a dismisura!
